# PC-n-lattiakoroke

Korokeosat pitää tulostaa kahdessa osassa, yhden osan koko on 200x200mm (yhteensä 200x400mm), korkeus 27mm jalat sekä pohjaosat yhteenlaskettuna, pohja on mitoitettu Kolink Castle 
(Mitat (LxKxS): 201x435x405mm) kotelolle. Sopinee hyvin muillekin vastaavan kokoisille koteloille ilman isompaa muokkaamisen tarvetta. Korokeosat kannattaa kiinnittää toisiinsa noin 58mm pitkillä ja halkaisijaltaan 10.35mm paksuilla putkilla, jotka voi joko tulostaa erikseen (malli putkille erikseen mukana) tai tehdä vahvemmasta materiaalista erikseen. Putket kannattaa liimata omille paikoilleen kuumaliimalla.

Pohjista löytyy yhteensä neljä paikkaa Noctuan 40x10mm 5v tuulettimille, ledeille on 8 mitoitettua paikkaa alustojen jalkojen "sisäpuolella". Ledien sekä tuulettimien piuhoille on tehty erilliset urat, jotta johdot saa nätisti piiloon. Tuulettimien johtoja pitää hiukan muokata, jotta ne saa mahtumaan omiin uriinsa kunnolla.

Molemmissa korokkeisa on myös yksi paikka ESP32-kontrollerille, jonka kautta voi ohjata sekä ledien että tuulettimien toimintaa suoraan koneelta.

### Muuta huomioitavaa
Alustaa saa vapaasti muokata ja käyttää omien tarpeiden mukaan. 
